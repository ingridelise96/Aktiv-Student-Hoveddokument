\cleardoublepage
\chapter*{Takk Til}
Vi vil gjerne takke vår veileder Joakim Karlsen for alle gode råd og tilbakemeldinger gjennom denne prosessen, spesielt for at du styrte oss vekk fra tanken om å lage et ferdig produkt og mot en mye mer lærerik og spennende designprosess som sannsynligvis resulterte i et bedre sluttprodukt.

Vi vil også takke oppdragsgiver Tommy Payne for å ha fått lov til å utføre dette spennende oppdraget i samarbeid med deg, men også for å ha gitt oss friheten til å utforske muligheter med prosjektet både innenfor og utenfor prosjektbeskrivelsen og for å ha stolt på vår kompetanse (mer enn det vi selv gjorde noen ganger).

En stor takk rettes også til alle faglige rådgivere vi har vært i kontakt med: Anders Midtsundstad ved {\em Nasjonal kompetansetjeneste for barn og unge med funksjonsnedsettelser}, Gina Finsrud ved {\em avdeling for samfunnsutvikling i Halden Kommune}, Wenche Eriksen ved {\em Halden Frivilligsentral} og vår kontakt som jobber med sosialhjelp i {\em NAV}. Alle disse har stilt seg disponibel for å ha samtaler rundt vårt prosjekt, mange på kort varsel i en vanskelig periode, med sin brede kunnskap rundt emnene fritid, organisasjoner, aktivisering, frivillighet, sosiologi og samfunnsutvikling. Emner vi nesten ikke kunne noen ting om før vi startet prosjektet, men etterhvert ble så oppslukt i at vi måtte minnes om at det var avdeling for informasjonsteknologi vi studerer ved.

Noen av de viktigste personene i dette prosjektet har jo selvfølgelig vært personene som har stilt opp for brukerundersøkelser og evalueringer, uten dem hadde det ikke blitt noe å levere. Spesielt de som satt gjennom over to timer med brukertesting med kun godteri og chips som lønn. Vi vil derfor takke alle venner, kollektivkamerater, partnere, familiemedlemmer, trenere og bekjente som har bidratt med sin tid og sine perspektiver slik at vi fikk gjennomført prosjektet i en periode med svært begrensede muligheter for sosial kontakt. Noen av disse tør nå ikke åpne meldinger i frykt for å måtte gjennomføre enda en brukerundersøkelse, dette beklager vi.

Til slutt vil vi også takke Gunnar Misund, emneansvarlig for bacheloroppgaven, for sine hjelpsomme tips og triks i LaTex og for å ha brukt tid på å hjelpe oss å rydde opp i dokumentet vårt.
